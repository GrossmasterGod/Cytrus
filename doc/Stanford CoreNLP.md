# Загальний огляд
__[Stanford CoreNLP](https://stanfordnlp.github.io/CoreNLP/)__ надає набір інструментів для розпізнавання та обробки людської мови. Він може розрізняти форми слів, частини мови, власні назви людей, компаній і т.д., нормалізувати дати, часи та числові значення, розмічувати структуру речень з точки зору словосполучень та синтаксичних залежностей, указувати які словосполучення стосуються одних і тих же сутностей, визначати емоційне забарвлення, знаходити зв'язки між згадками сутностей, визначати цитати і т.д.

# Можливості
* Інтегрований набір інструментів для NLP із широким вибором засобів граматичного аналізу;
* Швидкий аннотатор для довільних текстів;
* Сучасний, регулярно оновлюваний пакет із засобами текстового аналізу вищої якості;
* Підтримка більшості головних людських мов (не української);
* Доступне API для більшості сучасних мов програмування;
* Можливість запуску як простого веб-застосунку;

Мета __Stanford CoreNLP__ - зробити дуже легким застосування пачки лінгвоаналітичних інструментів до шматка тексту. Інструментарій може бути запущений на шматку простого тексту двома рядками коду. CoreNLP створений гручним та розширюваним. Простим конфігуруванням можна вмикати та вимикати окремі інструменти. __Stanford CoreNLP__ інтегрує багато з інструментів __[Stanford NLP](https://nlp.stanford.edu/software/index.shtml)__, у тому числі ідентифікатор частин мови (_part-of-speech tagger_, POS), розпізнавач іменованих сутностей (_named entity recognizer_, NER), парсер, система визначення взаємних посилань, аналіз емоційного забарвлення, завантажувальні шаблони навчання, та засоби виділення інформації. Більше того, можна додати власні чи сторонні плагіни. __CoreNLP__ надає будівельні блоки для високорівневих та предметно-орієнтованих застосунків розуміння тексту.
![](https://stanfordnlp.github.io/CoreNLP/images/Xi-Jinping.png)
| Підтримувані мови |
|-------------------|
|Арабська           |
|Китайська          |
|Англійська         |
|Французька         |
|Німецька           |
|Іспанська          |

# Джерела
1. Manning, Christopher D., Mihai Surdeanu, John Bauer, Jenny Finkel, Steven J. Bethard, and David McClosky. 2014. The Stanford CoreNLP Natural Language Processing Toolkit In Proceedings of the 52nd Annual Meeting of the Association for Computational Linguistics: System Demonstrations, pp. 55-60.
2. Stanford CoreNLP – Natural language software. In https://stanfordnlp.github.io/CoreNLP/
